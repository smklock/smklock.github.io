---
title: Wienacht kummt wedder
date: 2021-12-29
author: Siegfried Klock
license_name: "CC BY-NC-ND 4.0"
license_link: "https://creativecommons.org/licenses/by-nc-nd/4.0/"
layout: poem
category: poems
---
De Wiehnachtsgans is nu veputzt<br>
De erst Geschenke woorn all nutzt<br> 
De Köken glickt een Stapelstee<br>
Oma un Opa schlaapen tofree<br>

Lütt Siefke spölt mit Isenbahn<br> 
Mama packt de Upröömwahn<br> 
Vaddern rookt sien daart Zigar<br> 
De Mööder hum geeven hätt, ratataaa<br>

De Wiehnachtsboom fangt all ant ruuken<br> 
Of man De anner Jouhr kann bruken<br> 
Ne seggt Mööder, steiht up Waag<br> 
Wat wier dat Eten doch en Plaag<br>

Unkel Gerd sitt all Stünn up Klo<br> 
Wenn man sovöl ett, denn is dat so<br> 
Tant Hilli deiht de Buuk so seer<br> 
De letzte Happen wier nich fair<br>

In Flimmerkiste löpt en Krimi<br> 
Dat is so recht wat för Tant Mimi<br> 
De Isenbahn is tomol stücken<br> 
Lütt Siefke Was an Kabels plücken<br>

Mödder bölkt " Is dat Shiet ok teter"<br> 
Vaddern weet dat ok nich beter<br> 
Dat Chaos pur, wedder all Jouhr<br> 
Wiehnachten so mooi, juhu nu dor<br>

Un mörgen noch de tweede Daag<br> 
Wat dat wall noch geeven mach<br> 
Eens is gewiss, dat weet wi sacht<br> 
Dornaa is dorvör, de nächste Wiehnacht<br>